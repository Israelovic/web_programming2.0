Чорногорія запропонує туристам безкоштовні тести на Covid-19
glavcom.ua
13.05.2021 03:56
news26
Влада Чорногорії вводить низку послаблень для мандрівників
Влада Чорногорії, починаючи з четверга, 13 травня, буде пропонувати туристам, які залишають країну, безкоштовне тестування на коронавірусну інфекцію, якщо того вимагають країни, в які повертаються мандрівники. Про це з посиланням на міністерство охорони здоров'я республіки повідомляє Радіо і телебачення Чорногорії. Крім того, міністр охорони здоров'я Чорногорії Олена Боровініч-Бойовіч також розповіла, що влада країни надала безкоштовне лікування тим туристам, які під час відпочинку в країні захворіли на Covid-19. Напередодні в Чорногорії скасували частину обмежень, введених в зв'язку з пандемією коронавірусу. Так, влада зняла заборону на рух міжміського транспорту у вихідні, а також скасувала комендантську годину, що діяла з опівночі до п'ятої ранку. Як відомо, в кінці квітня Чорногорія зняла всі обмежувальні заходи на відвідування країни в цьому туристичному сезоні для громадян України, Білорусі, Північної Македонії та Росії. Також Франція пом'якшує карантинні обмеження. Дозволяється вільне пересування і відкриваються школи. А уряд Австрії ухвалив рішення з 19 травня відкрити кордони для іноземних туристів. До слова, влада Мальдів ввела в столичному районі Великої Мале комендантську годину з метою боротьби з коронавірусом.