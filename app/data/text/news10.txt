Молдова та Литва співпрацюватимуть у протидії гібридним загрозам – Санду
Маріанна Присяжнюк, glavcom.ua
14.50.2021 12:23
news10
Литва має одну з найкращих систем протидії гібридним загрозам
Молдова буде взаємодіяти із Литвою в протидії гібридним загрозам. Про це повідомила президентка Республіки Молдова Майя Санду під час спільної конференції із президентом Литви Гітанасом Науседою під час його офіційного візиту в Кишинів, 14 травня, передає кореспондент «Главкому». «Ми також будемо співпрацювати у сфері безпеки, особливо щодо протистояння гібридним загрозам, у чому Литва має гарний досвід», – зазначила Санду. За словами молдавської лідерки, президенти двох країн обговорили, окрім поточних питань, і ситуацію в регіоні. Втім, існує багато загроз у середині країни. «Ми мали декілька гарних дискусій, говорили про внутрішню ситуацію, про підготовку до парламентських виборів, про бажання жителів Молдови мати достойне життя у своїй країні – без корупції. Також ми говорили про ситуацію в регіоні», – додала вона. Президент Литви Гітана Науседа додав, що Литва має одну з найкращих систем протидії гібридним загрозам і підтвердив свої наміри співпрацювати із владою Молдови в цьому напрямку. Як повідомляв «Главком», 11 липня в Молдові відбудуться дострокові парламентські вибори після того, як Конституційний суд визнав наявність обставин, що дозволили Санду розпустити парламент і призначити дату волевиявлення. Як повідомлялося, Санду скликала Радбез через загрозу повалення конституційного ладу Молдови.