США евакуювали співробітників Пентагону з Ізраїлю
glavcom.ua
14.05.2021 10:06
news12
Ситуація на кордоні Ізраїлю і сектора Гази залишається напруженою
Міністерство оборони США евакуювало з Ізраїлю близько 120 своїх співробітників як запобіжний захід на тлі тривалих обстрілів з сектора Гази. Про це повідомляє Associated Press з посиланням на прессекретаря Пентагону Джона Кірбі. За його словами, співробітники Пентагону вилетіли з Ізраїлю в четвер на транспортному літаку ВПС США. В Ізраїлі вони опікувалися плануванням майбутніх двосторонніх навчань і повинні були повернутися в США цього тижня, але через обстріли вони відлетіли на кілька днів раніше. Ситуація на кордоні Ізраїлю і сектора Гази залишається напруженою в останні кілька днів. Ракетні обстріли території Ізраїлю з боку Гази практично не припиняються, як і удари Армії оборони Ізраїлю по об'єктах у Палестині. За наявними даними, з понеділка в Ізраїлі загинули семеро людей, в Палестині – 109, серед них 28 дітей. Тим часом, збройні сили Ізраїлю стверджують, що нині в Секторі Гази немає підрозділів, які здійснюють наземну військову операцію. CNN вказує, що повідомлення офіційного представника Армії оборони Ізраїлю у Twitter про те, що «повітряні й наземні війська ізраїльських збройних сил атакують Сектор Гази», яке збіглося в часі з початком серії артилерійських та авіаційних ударів, спонукало кілька інформаційних агентств поширити інформацію про початок наземних воєнних дій.