Глава ВООЗ зробив щеплення від коронавірусу
glavcom.ua
13.05.2021 06:57
news25
Вакцини рятують життя, зазначив глава ВООЗ
Генеральний директор Всесвітньої організації охорони здоров'я (ВООЗ) Тедрос Аданом Гебрейесус вакцинувався від коронавірусної інфекції в Університетській клініці Женеви. Про це він повідомив в своєму Twitter. «Вакцини рятують життя. Дуже важливо доставити їх в усі країни якомога швидше», – зазначив глава ВООЗ. Він також закликав усіх жителів планети, які мають можливість і доступ до вакцини, зробити щеплення від Covid-19. «Якщо ви, як і я, живете в державі, де є вакцини, будь ласка, зробіть щеплення, коли настане ваша черга», – порадив глава ВООЗ. Водночас, Гебрейесус не уточнив, яку саме вакцину для вакцинації він вибрав. До слова, головний санлікар України Віктор Ляшко спростував заяву Шмигаля про вакцинацію всіх зареєстрованих в «Дії». Зазначимо, Україна досі пасе задніх у рейтингу ковід-вакцинаці у світі. За темпами щеплень нас випереджають здебільшого бідні країни Африки, такі як Того, Нігерія, Сомалі, Конго і Малі. Раніше стало відомо, що люди, які записалися на щеплення через додаток «Дія», ймовірно проходитимуть вакцинацію у вихідні дні. Як розповів головний санітарний лікар Віктор Ляшко, Міністерство охорони здоров'я потенційно може виконати вакцинацію від коронавірусу 50% населення України до 24 серпня. Нагадаємо, в Україні за минулу добу, 11 травня, різко збільшилися темпи введень другої дози вакцини від коронавірусу. 18 264 людини отримали щеплення проти Covid-19. Також відомо, що МОЗ перевірить стан вакцинації від коронавірусу у регіонах. Поїздки чиновники планують почати з цього тижня.