Додаткові 1,8 млрд доз вакцини законтрактували Єврокомісія та Pfizer
glavcom.ua
08.05.2021 15:38
news5
Препарати мають бути поставлені протягом двох років
Компанії BioNTech Group та Pfizer уклали з Європейською комісією контракт на постачання 1,8 мільярда доз вакцин проти коронавірусу. Про це повідомила голова Єврокомісії Урсула фон дер Ляйен в Twitter. «Рада оголосити, що Єврокомісія щойно затвердила контракт на гарантовані 900 мільйонів доз (+900 мільйонів додатково) з BioNTech Group і Pfizer», – написала вона. За її словами, поставки плануються протягом 2021-2023 років. Також глава Єврокомісії повідомила, що очікується підписання контрактів з виробниками інших вакцин. Вона додала, що в ЄС готуються до таких викликів, як: забезпечення щеплених людей третьою дозою вакцини, а також вакцинування дітей та підлітків. BioN-Tech-Pfizer – одна з чотирьох вакцин від коронавірусу, які отримали умовний допуск регулятора ЄС, поруч з Moderna, AstraZeneca та Johnson & Johnson. Нагадаємо, що експерти Світового конгресу вакцин-2021, який проходив у онлайн-форматі через пандемію, назвали кращу вакцину від коронавірусу. Також стало відомо, що Єврокомісія пропонує послабити обмеження на вʼїзд для вакцинованих.