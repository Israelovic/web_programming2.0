Білий Дім оголосив, хто може зняти маски
glavcom.ua
13.05.2021 23:36
news16
Адміністрація президента США озвучила «великі новини» щодо боротьби з коронавірусом
Центри з контролю і профілактики захворювань США (CDC) дозволили жителям країни, які повністю пройшли вакцинацію проти коронавірусу, відмовитися від носіння масок і дотримання дистанції на вулиці і в приміщеннях. Про це повідомляє Білий дім. «Великі новини від CDC: Якщо ви повністю щеплені, вам не потрібно носити маску – в приміщенні або на відкритому повітрі, в більшості випадків», – йдеться у заяві адміністрації президента США. «Ми дійшли так далеко. Якщо ви вирішите зробити щеплення або носити маску, будь ласка, захистіться, поки не дійдемо до фінішу», – додали у Білому домі. Директор CDC Рошель Валенська зазначила, що при цьому американці, які завершили вакцинацію, повинні продовжувати носити маски та дотримуватися дистанції, якщо цього вимагають федеральні або територіальні закони, а також правила місцевого бізнесу. Також вони повинні носити маски в громадському транспорті, в аеропортах і на вокзалах, пише CNBC. «Ми всі дуже чекали цього моменту, коли ми зможемо повернутися до деякого відчуття нормального життя», – сказала Валенська. До слова, сьогодні США почали вакцинацію підлітків від Covid-19. Кілька днів тому Управління з санітарного нагляду за якістю харчових продуктів і медикаментів (FDA) США схвалило екстрене застосування вакцини від коронавірусу виробництва Pfizer і BioNTech для підлітків 12-15 років. Нагадаємо, американцям доплачуватимуть за вакцинацію від Сovid-19. До слова, згідно дослідження, вакцини Pfizer та AstraZeneca вже після першого щеплення ефективні на 87%. Як повідомлялося, на думку гендиректора Pfizer Альберта Бурли, бідним країнам не вистачило препарату, оскільки вони самі відмовилися зарезервувати дози вакцини.